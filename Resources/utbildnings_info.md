## Om utbildningen

### Intro

    Vi börjar med en överblick över området och yrkesrollerna i industrin. Sedan fortsätter vi med en djupdykning i hur datorer fungerar och deras historia. Att förstå historian är viktigt för att kunna förutsäga hur yrkesrollerna kommer förändras i framtiden.

    Ni kommer få veta både teoretiskt och praktiskt hur en dator fungerar ända från transistor-nivå.

    Efter denna virvelvindstur genom teknikhistoria kommer ni kanske hålla med mig om
    att allt en dator gör är exempel på _maskinintelligens_.
    Dijsktra sade:
    "To ask whether a computer can think is like asking if a submarine can swim."
    
    Vi kommer prata om särskilda former av maskinintelligens -- klassifiering och förutsägelse, det som oftast kallas "artificiell intelligens" i dagligt tal. Men jag nämner också andra
    kategorier, tex evolutionär beräkning.

    Examination är ett grupparbete (G) och en fördjupande frivillig rapport (VG).

### Programmering 8v
    Vi börjar med att repetera Matte 2 genom programmering i python. Särskilt slutet av Matte 2,
    regressionsanalys, är en maskininlärningsteknik. Här kommer vi använda den matematiken på ett lite nytt sätt.

    Med dessa grunder kommer vi till datastrukturer och algoritmer, vilket är kärnan i programmering. Särskilt kommer vi titta på matriser och deras implementation, som är helt centralt i all maskininlärning, vare sig det är statistisk inlärning eller djupinlärning.

    Vi kommer titta på problemlösnigsstrategier och utvecklingsmetodik.

### Databehandling 5v
    Datahantering är av särskilt intresse för maskininlärning. Denna kurs handlar om att hantera data programmatiskt samt att genomföra lite statistisk analys. Därtill kommer visualisering och utforskande analys. Vi går även igenom REST-lika APIer.

### Linjär algebra 4v
    I denna kurs kommer vi täcka den algebra och analys vi behöver för att förstå maskininlärningsalgoritmer på djupet. Vi kommer utelämna hela sjok av matematiken, särskilt integralanalys som är så viktigt i andra områden. Istället fokuserar vi på funktioner av flera variabler redan från början och använder matriser för att lösa linjär ekvationssystem.

### Statistiska metoder 6v
    Statistik maskininlärning är fortfarande högst relevant, även om djupinlärningen har tagit över många användningsområden. Vi fokuserar i denna kurs på _regression_ och _klassifikation_ med statistiska tekniker. Vi lär oss statistik från grunden med exempel från just maskininlärning.

### Maskininlärning 8v
    I denna kurs djupdyker vi i algoritmerna för maskininlärning och lär oss båda matematiken bakom och hur man implementerar dessa system. Vi lär oss python-biblioteket 'sklearn' ordentligt. Sedan börjar vi smått på djupinlärning med språkbehandling och neurala nätverk.

### Databaser 5v
    Databaser är mycket viktigt för maskininlärning, som är ett väldigt data-drivet område. Vi lär oss om SQL och no-SQL databaser, optimering och normalisering.